<!DOCTYPE html>
<html>
<head>
  <meta charset="utf-8">
  <meta name="generator" content="AlterVista - Editor HTML"/>
  <title></title>
</head>
<body>

  <p>Il 14 luglio 2016 viene ufficializzato il passaggio del giocatore alla Roma con la formula del prestito oneroso da 2 milioni di euro con obbligo di riscatto per 8 milioni condizionato ai risultati sportivi dei giallorossi.
Esordisce con la nuova maglia il 16 agosto seguente, contro il Porto nell'andata dei play-off di Champions League. Durante la sua prima stagione in giallorosso si ritaglia un posto come utile alternativa ai titolari e, raggiunti i risultati condizionanti il riscatto, diviene di proprieta' della societa' capitolina.
La stagione successiva si mette in evidenza nella vittoria per 3-0 contro il Barcellona, che regala la seconda semifinale di Champions League nella storia della Roma.

L’11 novembre 2018, in occasione della gara di campionato contro la Sampdoria, sigla la sua prima rete con i giallorossi. Si tratta peraltro di una rete che arriva dopo 2002 giorni dall'ultimo centro in carriera. 
Dopo tre stagioni da riserva, nella stagione 2019-2020 viene messo ai margini della rosa.
Il 28 maggio 2021, dopo aver superato le 100 presenze totali con i giallorossi, comunica che non rinnoverà il proprio contratto, rimanendo svincolato.
Il 18 agosto 2021 firma un contratto annuale con il Napoli, con opzione di rinnovo per un ulteriore anno, ritrovando Luciano Spalletti, suo allenatore alla Roma.
Esordisce con il Napoli subentrando nei minuti di recupero al posto di Mário Rui nella vittoria per 1-2 in campionato contro il Genoa. Il successivo 22 dicembre realizza l'autorete che decide la sconfitta interna contro lo Spezia (0-1 per i liguri). 
Il 23 gennaio 2022 segna il suo primo gol in azzurro, sbloccando il risultato nel derby contro la Salernitana, vinto per 4-1. In occasione di Roma-Napoli del 18 aprile tocca quota 200 presenze in Serie A. 
Il 27 maggio seguente il presidente Aurelio De Laurentiis comunica di aver esercitato, in comune accordo con il giocatore, il rinnovo del contratto fino al 2023.

Dopo oltre tre anni e mezzo torna a giocare in Champions League nella vittoria per 4-2 contro l'Ajax del 12 ottobre seguente.
Quattro giorni dopo sigla il gol del momentaneo pareggio nella partita casalinga contro il Bologna, valida per la decima giornata di campionato e vinta poi dai partenopei per 3 a 2. Il 4 maggio 2023 si aggiudica il primo scudetto della sua carriera, in virtu' del pareggio del Napoli sul campo dell'Udinese (1-1).</p>
<img src="/Esercitazione2/220px-Juan_Jesus_2014.jpg" alt="Juan Jesus">

</body>
</html>
